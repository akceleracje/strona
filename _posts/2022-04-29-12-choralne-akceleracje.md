---
layout: post
title: 12. Chóralne Akceleracje
---
Już 20 maja o godzinie 19:00 w auli Wydziału Biologii UW odbędą się 12. Chóralne Akceleracje, czyli koncert czterech chórów Uniwersytetu Warszawskiego:
 * **Wydziału Matematyki, Informatyki i Mechaniki**, dyr. Adrianna
   Żołnierczuk-Malec,
 * **Wydziału Dziennikarstwa, Informacji i Bibliologii**, dyr. Karolina Silkina,
 * **Wydziału Biologii**, dyr. Marta Szeliga,
 * **Wydziału Fizyki**, dyr. Joanna Dacko.

Serdecznie zapraszamy wszystkich zainteresowanych - wstęp wolny!

Każdy chór wykona kilka własnych aranżacji różnych utworów, a cały koncert rozpocznie i zakończy się nie jednym (jak to było w zwyczaju), a dwoma utworami wykonanymi wspólnie. Pierwszy z nich miał się pojawić już na Akceleracjach w zeszłym roku (i specjalnie na nie został napisany i skomponowany przez Annę Kramarską i Zuzannę Falkowską), ale przez pandemię trzeba było zorganizować je w formie zdalnej.
Efektem tego jest nagranie, którego można posłuchać już teraz [na przykład tutaj](https://www.youtube.com/watch?v=85Nc8CVt7FI), jednak jak wiadomo, nic nie zastąpi wykonania na żywo, dlatego tym bardziej zachęcamy do przyjścia - różnica jest ogromna!

__Koncert jest wspófinansowany przez Radę Konsultacyjną UW, Zarząd Samorządu Studentów UW i poszczególne wydziałów UW.__


![Plakat akceleracji](/img/plakaty/akceleracje-12.jpg)


